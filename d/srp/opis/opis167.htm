<HTML><BODY BACKGROUND="../../poz.jpg">
<CENTER><B><FONT SIZE=+1>ILUSTROVANI PROPAGANDNI LETAK (SA PANORAMOM BEOGRADA)<BR>
</FONT></B></CENTER>
<P>Predstavljena je panorama Beograda (dimenzija slike 31,5 x 19,8) gledanog sa
južne, kopnene strane. Prikazani su svi delovi grada, mada
autor (Sedlmajer) nije raspolagao likovnim predloškom, a
literarni opis ga je zaveo, tako da je grad (Donji grad, tj.
u nemačkim tekstovima Vodena varoš - Wasser Stadt) sa pašinim
konakom (4) stavljen na južni deo grada. Pored ostalog
prikazani su <A HREF="../sad/geo35.htm" target="gl">
Zemun</A>
 -&quot;Semblin&quot; (11), <A HREF="../sad/geo31.htm" target="gl">
Pančevo</A>
 (10), pontonski
mostovi preko Save i <A HREF="../sad/geo5.htm" target="gl">
Dunava</A>
 (9 i 8), veliki carski ratni brod
- rečna korveta (8) i turske šajke blokirane na uskom potezu
<A HREF="../sad/geo5.htm" target="gl">
Dunava</A>
 podno tvrđave (12). U donjem desnom uglu lista je
tumač na nemačkom jeziku sa odrednicama od 1 do 12. Ispod
slike je obiman geografsko - istrorijski tekst o Beogradu.
Navodeći imena (nemački Gresweissenburg, latinski Belgradum)
autor greši jer mađarsko ime Beograda otiskuje sa
&quot;Standoralben&quot; umesto Nandor Alba (kako su Mađari nazivali
Beograd). Pominjući antičku istoriju, identifikujući grad kao
moćnu tvrđavu pominje i srpskog (Reissischen - rašanski)
kralja Stefana Dragutina ili <A HREF="../sad/vlad_10.htm" target="gl">
despota Stefana Lazarevića</A>
 koji
je grad utvrdio. Potom se bavi slavnim odbranama Beograda od
turskih navala 1440, 1456, 1494. i konačno navodi opsadu i
<A HREF="../sad/hron_1.htm" target="gl">
zauzimanje 1521. godine</A>
 od strane <A HREF="../sad/vlad_6.htm" target="gl">
Sulejmana Veličanstvenog</A>
.
Pominje potom da je u vreme cara <A HREF="../sad/vlad_11.htm" target="gl">
Leopolda I</A>
, vojska pod
komandom <A HREF="../sad/vlad_17.htm" target="gl">
Maksimilijana Bavarskog</A>
 <A HREF="../sad/hron_2.htm" target="gl">
zauzela Beograd 6.9.1688. godine</A>
,
ali i da je grad ponovo dospeo pod tursku vlast dve
godine kasnije 8.10.1690. godine.
<P>
Poslednji deo teksta saopštava da vladajući <A HREF="../sad/vlad_16.htm" target="gl">
car Karlo VI</A>
 i
njegova vojska pod komandom general-lajtnata,
<A HREF="../sad/vojl_1.htm" target="gl">
princa Evgenija Savojskog</A>
 počinje opsadu 18.6.(1717. godinu ne navodi).
Očigledno da je letak izdat pre pada, ili pak pre vesti o
<A HREF="../sad/hron_4.htm" target="gl">
padu Beograda 17.8.1717. godine</A>
.
Ispod teksta su podaci o autoru.
<P><B>Autor: </B>Sedlmajer Johan Paul (Sedlmayer Johann Paul)
<P><B>Period: </B>1717. god.
<P><B>Mesto: </B>Bečko Novo Mesto (?)
<P><B>Predmet: </B>gravira
<P><B>Tehnika: </B><A HREF="../sad/bak.htm" target="gl">
bakrorez</A>
, kolorisan
<P><B>Materijal: </B>papir
<P><B>Dimenzije lista: </B>36,2 x 50,4 cm
<P><B>Legenda: </B>Tekst je na nemačkom jeziku.
<P><B>Odrednice: </B><A HREF="../sad/pang.htm" target="gl">
panorama</A>

<P><B>Pododrednice: </B>panorama Beograda
<P><B>Inventarski broj: </B>GI1/463
<P><B>Nabavka: </B>poklon od Đorđa Vajferta, Beograd
</BODY>
