<HTML><BODY BACKGROUND="../../poz.jpg">
<CENTER><B><FONT SIZE=+1>OSVAJANJE ŠAPCA<BR>
</FONT></B></CENTER>
<P>Središnji, najveći deo scene je panorama utvrđenog Šapca
(Schabatz), koji opsedaju austrijske trupe pod nadzorom cara
Josifa II. U prvom planu su komandanti trupa na konjima i
među njima je car (A). Na bokovima su prikazani utvrđeni
artiljerijski položaji sa kojih se <A HREF="../sad/term_23.htm" target="gl">
merzerima</A>
 (sleva) i
topovima (zdesna) bombarduje turski Šabac i na taj način se
pomaže napad trupa - vojnici se već penju uz gradske zidine.
Šabac, odnosno njegova tvrđava (Schloss) je prikazan realno
- pravougaonim bedemima utvrđeni prostor, sa kružnim kulama
na uglovima. Naselje je prikazano sasvim nerealno - okruženo
jakim, visokim zidanim bedemima ojačanim kulama, a pritom
su i tvrđava i grad ojačani širokim vodenim rovom, rukavcem
Save. Gravira je snabdevena tumačem sa 6 slovnih odrednica u
vrhu (A - F) i kratkim istorijatom sukoba i tumačem sa 4
odrednice (1 - 4) ispod slike. Sav tekst je na nemačkom
jeziku. U desnom gornjem uglu je broj 4, što ukazuje da je
list istrgnut iz nekog albuma o austro-turskom ratu.
<P><B>Autor: </B><A HREF="../sad/autor_6.htm" target="gl">
Vil. Johan Martin (Will. Johann Martin)</A>

<P><B>Vreme: </B>24.4.1788. god.
<P><B>Mesto: </B><A HREF="../sad/geo1.htm" target="gl">
Augzburg</A>

<P><B>Predmet: </B>gravira
<P><B>Tehnika: </B><A HREF="../sad/bak.htm" target="gl">
bakrorez</A>

<P><B>Materijal: </B>papir
<P><B>Dimenzije lista: </B>33,2 x 21,8 cm
<P><B>Legenda: </B>Tekst je na nemačkom jeziku.
<P><B>Odrednice: </B><A HREF="../sad/pang.htm" target="gl">
panorama</A>
; <A HREF="../sad/rsc.htm" target="gl">
ratna scena</A>

<P><B>Pododrednice: </B>panorama Šapca; osvajanje Šapca
<P><B>Inventarski broj: </B>GI1/143
<P><B>Nabavka: </B>poklon od Đorđa Vajferta, Beograd
</BODY>
