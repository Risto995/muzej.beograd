<HTML><BODY BACKGROUND="../../poz.jpg">
<CENTER><B><FONT SIZE=+1>PLAN BEOGRADSKIH UTVRĐENJA 1740. GODINE<BR>
</FONT></B></CENTER>
<P>Prikazana je pojednostavljena osnova (plan) grada Beograda sa ceremonijom
razmene carskih i turskih poslanika 10.6.1740.
U gornjem desnom uglu plana je mala (19 x 5,5 cm) panorama
Beograda, gledanog sa <A HREF="JavaScript:top.cont.loadInd('geo5');">
Dunava</A>
 i sopstvenom legendom: Izgled
današnje tvrđave Beograd. U Donjem i Gornjem gradu
označeni su pojedini, važniji objekti kao barutni magacin (9)
i glavna straža (7).
<P>
Središnji deo plana zauzima osnova (tlocrt) utvrđenog
Beograda izvan kojeg je Nova srpska savska varoš
(Racenstadt), oko preseka današnjih ulica Narodnog fronta i
Balkanske. Izvan gradskih bedema su i zgrada bolnice i
džamija, na položaju oko današnje Narodne skupštine
(<A HREF="JavaScript:top.cont.loadInd('term_13');">
Batal</A>
-džamija?) i kamenolom na Tašmajdanu. Na planu su
šrafirano prikazani objekti koje je po <A HREF="JavaScript:top.cont.loadInd('term_43');">
preliminarima</A>

<A HREF="JavaScript:top.cont.loadInd('hron_6');">
mira u Beogradu 1739. godine</A>
, trebalo porušiti. Značajniji objekti
(sagrađeni u vreme austrijske uprave u Beogradu i Srbiji
1717-1739) koji su neoštećeni predati Turcima, prikazani su
izometrijski, a to su: kasarna, Aleksandrova (ili
Virtembeška) kasarna, komandantova kuća i nekoliko bogomolja
hrišćanskih (katoličkih redova - jezuita, franciskanaca,
minorita i belih španaca). Kasarne, magacini i arsenal u
tvrđavi (Gornjem i Donjem gradu) su takođe predati
neoštećeni. Prikazani su i neki događaji toga doba, odlazak
austrijskih jedinica i ljudstva koje je rušilo utvrđenje,
kao i najvažniji događaj, proslava i počasna paljba sa
austrijskih ratnih brodova koji pozdravljaju razmenu
poslanika na dan 10.6.1740. godine.
<P>
Tokom Save i <A HREF="JavaScript:top.cont.loadInd('geo5');">
Dunava</A>
 naznačena je nova granična linija. Na
banatskoj strani je vidljiv razrušeni šanac, a šanac na ušću,
na levoj obali Save je neoštećen. U donjem desnom uglu, kao
pojednostavljen <A HREF="JavaScript:top.cont.loadInd('term_8');">
kartuš</A>
 (stub sa plitkim kapitelom) dat je
dvostruki tumač na nemačkom jeziku sa odrednicama od A - Z
(ukupno 23 odrednice) i od 1 - 14.
<P><B>Period: </B>juni 1740. god.
<P><B>Mesto: </B>Beč (?)
<P><B>Predmet: </B>gravira
<P><B>Tehnika: </B><A HREF="JavaScript:top.cont.loadInd('bak');">
bakrorez</A>

<P><B>Materijal: </B>papir
<P><B>Dimenzije lista: </B>30,3 x 38,2 cm
<P><B>Legenda: </B>Tekst je na nemačkom jeziku.
<P><B>Odrednice: </B><A HREF="JavaScript:top.cont.loadInd('plan');">
plan</A>

<P><B>Pododrednice: </B>plan beogradskih utvrđenja, 1740. god.
<P><B>Inventarski broj: </B>GI1/333
<P><B>Nabavka: </B>poklon od Đorđa Vajferta, Beograd
</BODY>
