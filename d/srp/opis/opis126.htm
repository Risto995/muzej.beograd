<HTML><BODY BACKGROUND="../../poz.jpg">
<CENTER><B><FONT SIZE=+1>SKICA CARSKOG LOGORA POD BEOGRADOM<BR>
</FONT></B></CENTER>
<P>Na skici je carski logor pod Beogradom, 23. jula, kada je prvi
put (Beograd?) gađan sa vode. Beograd je prikazan pod
opsadom, sasvim šematski. Označeni su Gornji grad (kao
Beograd), Donji grad (Vodena varoš - Wasser Statt * sa
greškom), Unutrašnje utvrđenje Gornjeg grada (Schlos),
Gornji grad (Ober Statt * sa greškom), ustvari severozapadni
cvinger, dunavska luka (Haven) i srpsko predgrađe (Reitzen
Vorstatt * sa greškom). Levo gore je dat grafički znak za
<A HREF="JavaScript:top.cont.loadInd('geo35');">
Zemun</A>
 (Zemlin), sa napomenom da su ga Turci i prilikom
povlačenja spalili. Na levoj obali Save je prikazan položaj
korpusa grofa Haubena (Hauben) sa pukovima pod komandom:
Mersija, Lofelhola, Ansbaha, Lotrinškog, Karafe, Hesenskog,
pa Bavarci, Darmštaćani, puk Emanuela Savojskog, Lobkovićev i
Martinjijev. Na levoj obali <A HREF="JavaScript:top.cont.loadInd('geo5');">
Dunava</A>
 je prikazan položaj trupa
od 10 četa <A HREF="JavaScript:top.cont.loadInd('term_22');">
grenadira</A>
 i 1.100 konjanika koja su pod komandom
grofa Mersija 11. jula preko mosta na Dunavcu napala turski
<A HREF="JavaScript:top.cont.loadInd('term_4');">
redut</A>
 na ušću Dunavca. U desnom kraju je označen položaj sela
<A HREF="JavaScript:top.cont.loadInd('geo34');">
Višnjica</A>
 (<A HREF="JavaScript:top.cont.loadInd('geo34');">
Wisniza</A>
), a najveći deo slike zauzima opsadni
logor, sa mostobranima, <A HREF="JavaScript:top.cont.loadInd('term_20');">
cirkum i kontravalacionom linijom</A>
,
glavnim štabom, artiljerijom i svim potrebama za opsadu.
Označeni su pukovi: Harah - koji brani savski mostobran,
Holštajn, Šeborn, Hotoa, Gontrekur, Kardi i Colern na levom
krilu, Frid. Virtemberg, Maruli, Alaudet, Gornje Lotrinški,
Trautzon, mladog Datona i Beverna u centru i desnom krilu
prema Beogradu. Rezervu čine pukovi Emanuela Savojskog, brata
glavnokomandujućeg, Vaskeza, Gravena, Vijarda, Gelbesa i
Batija. Turski napad sa juga treba da prime i na njega da
odgovore pukovi: Hajster, Palfi, Herberštajn, Savoja, Felen,
Jerger, Gronfeld, Falkenštajn, Kroa, Durlah, Banji,
Maksimilijana Štaremberga,Fecel, Sikingen, Boneval, Braun,
Ahumada, Regal, Virmon, Stari Virtemberg, Stara Lotaringija,
Lobković, Martinji, Darmštat, Hanover, Radutin, Althajm,
Virtemberg, Gešvind i Gvido Štaremberg. Na Savi su dva
pontonska mosta (Schiffbruck) koje su 9. jula napale turske
šajke (prikazane nizvodno od mosta). Na Velikom ratnom ostrvu
je turski <A HREF="JavaScript:top.cont.loadInd('term_4');">
redut</A>
 iz kojeg se dejstvuje po protivničkim
položajima na ušću Save. Na <A HREF="JavaScript:top.cont.loadInd('geo5');">
Dunavu</A>
, nizvodno od Donjeg grada
je grupa od 8 turskih šajki sa jedrima i dve bez jedara, za
koje se napominje da su 6. jula napale dva carska broda kod
<A HREF="JavaScript:top.cont.loadInd('geo35');">
Zemuna</A>
. Kod <A HREF="JavaScript:top.cont.loadInd('geo35');">
Zemuna</A>
 su tri velika ratna broda (korvete?) Sv.
Evgenije, Sv. Leopold i Sv. Elizabeta. Uzvodno od pontonskog
mosta na <A HREF="JavaScript:top.cont.loadInd('geo5');">
Dunavu</A>
 su ratne korvete Sv. Josif i Sv. Franc, a
nizvodno od mosta su tri ratna broda kojima nije upisano ime.
Prilaz mostu na levoj obali <A HREF="JavaScript:top.cont.loadInd('geo5');">
Dunava</A>
 brani jedinica pod
komandom Ota Štaremberga.
<P><B>Period: </B>leto 1717. god.
<P><B>Predmet: </B>gravira
<P><B>Tehnika: </B><A HREF="JavaScript:top.cont.loadInd('bak');">
bakrorez</A>
, kolorisan
<P><B>Materijal: </B>papir
<P><B>Legenda: </B>Tekst je na nemačkom jeziku.
<P><B>Odrednice: </B><A HREF="JavaScript:top.cont.loadInd('rpl');">
ratni plan</A>

<P><B>Pododrednice: </B>vojni logor, Beograd, 1717. god.
<P><B>Inventarski broj: </B>GI1/432
<P><B>Nabavka: </B>poklon od Đorđa Vajferta, Beograd
</BODY>
