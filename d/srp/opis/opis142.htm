<HTML><BODY BACKGROUND="../../poz.jpg">
<CENTER><B><FONT SIZE=+1>RATNA SCENA OSVAJANJA BEOGRADA OD STRANE CAREVACA 6.9.1688. GODINE<BR>
</FONT></B></CENTER>
<P>Najveći deo sadržaja gravire posvećen je završnom jurišu i
<A HREF="JavaScript:top.cont.loadInd('hron_2');">
osvajanju Beograda 6.9.1688. godine</A>
, kao i njegova odbrana
od strane turske posade. U levom donjem uglu prikazan je
juriš hrišćanske konjice i grupa zarobljenih <A HREF="JavaScript:top.cont.loadInd('term_27');">
janjičara</A>
 koja
pod nadzorom vojnika <A HREF="JavaScript:top.cont.loadInd('vlad_17');">
Maksimilijana Emanuela</A>
 vuče top. Na
desnoj strani, na zidinama je grupa hrišćana, stanovnika
Beograda, koja molitvom i oduševljenjem prati pobedničko
nastupanje opsađivača. O surovosti obračuna svedoče odsečene
turske glave nataknute na koplja <A HREF="JavaScript:top.cont.loadInd('term_31');">
kirasira</A>
 i istaknute na već
osvojenim bedemima. Beograd je na graviri prikazan nerealno,
kao da je severnonemački, flamanski ili holandski
grad. Čak su i svi tornjevi u Beogradu sa oštrim kupastim
krovovima, jedino su džamije prikazane realno. Međutim,
pojedine scene odgovaraju svojim sadržajem realnim
istorijskim događajima na terenu. Konkretno sa (12) su
označeni teški <A HREF="JavaScript:top.cont.loadInd('term_23');">
merzeri</A>
, koji su dopremljeni iz <A HREF="JavaScript:top.cont.loadInd('geo3');">
Budima</A>
 i na
koje se čekalo skoro mesec dana, da bi se uz njihovu pomoć
probile gradske utvrđene (<A HREF="JavaScript:top.cont.loadInd('term_30');">
kazamatirane</A>
) kapije (16). U
gornjem delu lista vide se panorame pančevačke i zemunske
tvrđave.
<P>
Gravira ima veliki broj slovnih i numeričkih oznaka, ali je
tumač, odnosno list sa tumačem oznaka netragom nestao, za
njega se ne zna. Verovatno da nije otisnut, jer je broj
oznaka 40.
<P><B>Autor: </B><A HREF="JavaScript:top.cont.loadInd('autor_13');">
Hog, Romejn de (Hooghe, Romeyn de, Amsterdam 1645 - Harlem 1708)</A>

<P><B>Period: </B>1688. god.
<P><B>Mesto: </B>Harlem
<P><B>Predmet: </B>gravira
<P><B>Tehnika: </B><A HREF="JavaScript:top.cont.loadInd('bak');">
bakrorez</A>

<P><B>Materijal: </B>papir
<P><B>Dimenzije otiska: </B>57,9 x 46,4 cm
<P><B>Dimenzije lista: </B>62,2 x 49,1 cm
<P><B>Legenda: </B>Tekst je na holandskom jeziku.
<P><B>Odrednice: </B><A HREF="JavaScript:top.cont.loadInd('rsc');">
ratna scena</A>

<P><B>Pododrednice: </B>osvajanje Beograda, 1688. god.
<P><B>Inventarski broj: </B>GI1/206
<P><B>Nabavka: </B>otkup od ing. Petra Genjina
</BODY>
