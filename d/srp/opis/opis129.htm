<HTML><BODY BACKGROUND="../../poz.jpg">
<CENTER><B><FONT SIZE=+1>PLAN BEOGRADA ILI ALBA GREKA IZ 1717. GODINE<BR>
</FONT></B></CENTER>
<P>Naziv je dat na <A HREF="../sad/term_8.htm" target="gl">
kartušu</A>
 u gornjem desnom uglu na latinskom
jeziku, istinit i novi opis iz 1717. godine. Plan datira pre
početka austrijske rekonstrukcije, ali sa označenom opsadnom
- <A HREF="../sad/term_20.htm" target="gl">
cirkumvalacionom linijom</A>
 (H) oko grada. Označeni su Donji
grad - &quot;Vodena varoš&quot; (A), Gornji grad, ili unutrašnje
naselje, opkoljen starim zidinama (B). To je ustvari u
vreme Turaka obnovljeno utvrđenje tzv. <A HREF="../sad/term_16.htm" target="gl">
Bolma hisar</A>
 (bol -
tur. širok, obilan), unutrašnje utvrđenje Gornjeg grada -
zamak (C), Donji grad, koji je opisan kao &quot;staro, ali
obnovljeno utvrđenje&quot; (D), komandantov stan u Donjem gradu
(G), Srpska varoš (&quot;Retzen Stadt&quot;, &quot;La Citta delli <A HREF="../sad/geo16.htm" target="gl">
Rasciani</A>
&quot;,
&quot;La ville <A HREF="../sad/geo16.htm" target="gl">
Rasciens</A>
&quot;, &quot;Civitas <A HREF="../sad/geo16.htm" target="gl">
Rascianorum</A>
&quot;) (F). Na samom
planu su latinski označeni: put za Osijek, Sava i <A HREF="../sad/geo5.htm" target="gl">
Dunav</A>
, luka
na <A HREF="../sad/geo5.htm" target="gl">
Dunavu</A>
 uz Donji grad - &quot;Aquoeductus&quot; i konačno put i most
za <A HREF="../sad/geo24.htm" target="gl">
Temišvar</A>
. U gornjem levom uglu plana je tumač sa 8
odrednica (A - H) na latinskom jeziku, oblikovan u vidu
vertikalnog svitka. <A HREF="../sad/term_8.htm" target="gl">
Kartuš</A>
 u desnom, gornjem uglu je
ukrašen simbolima rata - bubnjevima i zastavama, sleva
turskim, zdesna austrijskim.
<P>
Ispod plana je drvorezni dodatak - prevod tumača na nemački,
italijanski i francuski jezik i istovremeno prevod svih
tekstova sa plana. Ovo je neuobičajeno, ali verovatno je
prevod na tri živa jezika učinjen da bi se povećala prodaja.
Mada je plan datiran sa 1717. godinom, uz ucrtanu opsadnu
liniju <A HREF="../sad/vojl_1.htm" target="gl">
Evgenija Savojskog</A>
, u gradu nisu označena oštećenja,
pa se može smatrati da je planom prikazana situacija
neposredno pred rat.
U gornjem delu, uz tumač je razmernik u običnim (narodnim)
<A HREF="../sad/term_25.htm" target="gl">
hvatima</A>
, uz pretpostavku da je &quot;obični&quot; <A HREF="../sad/term_25.htm" target="gl">
hvat</A>
 1,896 m. razmera
je okvirno 1 : 2.462.
<P><B>Crtač: </B>Kut. Ribro A. (Cutt. A. R.)
<P><B>Rezač: </B>Brugen I. (Brugen I.)
<P><B>Izdavač: </B>Kristofer Mihael Joa(nes?) (Cristopher Michael J.)
<P><B>Period: </B>1717. god.
<P><B>Mesto: </B>Beč
<P><B>Predmet: </B>gravira
<P><B>Tehnika: </B><A HREF="../sad/bak.htm" target="gl">
bakrorez</A>
, <A HREF="../sad/drv.htm" target="gl">
drvorez</A>

<P><B>Materijal: </B>papir
<P><B>Dimenzije otiska: </B>61,7 x 52,2 cm
<P><B>Dimenzije lista: </B>64 x 56,6 cm
<P><B>Legenda: </B>Tekst je na latinskom, nemačkom, italijanskom i francuskom
jeziku.
<P><B>Odrednice: </B><A HREF="../sad/plan.htm" target="gl">
plan</A>

<P><B>Pododrednice: </B>plan Beograda
<P><B>Inventarski broj: </B>GI1/3289
<P><B>Nabavka: </B>otkup od Antikvarnice Kvercola, Rim
</BODY>
