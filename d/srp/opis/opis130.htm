<HTML><BODY BACKGROUND="../../poz.jpg">
<CENTER><B><FONT SIZE=+1>MANČINIJEVA PANORAMA BEOGRADA<BR>
</FONT></B></CENTER>
<P>Naslov je dat na nemačkom i francuskom jeziku. Izgled
tvrđave i grada Beograda posmatranog sa ruševina <A HREF="../sad/geo35.htm" target="gl">
Zemunske</A>

tvrđave. U prvom planu je ostatak tvrđave na Gardošu u
<A HREF="../sad/geo35.htm" target="gl">
Zemunu</A>
 i usred nje je spratna, drvena kula osmatračnica
austrijske vojske. U kuli i ispred nje je nekoliko
austrijskih vojnika, stražara i oficira, od kojih su dvojica
na konjima, a jedan od njih osmatra Beograd kroz durbin, sa
ruina severoistočne kule <A HREF="../sad/geo35.htm" target="gl">
Zemunske</A>
 tvrđave. Ispod njih se
vidi deo <A HREF="../sad/geo35.htm" target="gl">
Zemuna</A>
 i ukotvljeni brodovi uz zemunsku obalu. Levo
od kule se vidi zvonik Nikolajevske crkve u <A HREF="../sad/geo35.htm" target="gl">
Zemunu</A>
. Sredinu
slike zauzima močvarni teren oko ušća Save i Veliko ratno
ostrvo, presečeno na dva dela vodenim tokom. U pozadini je
Beograd, u kojem se razaznaju, sleva nadesno, naselje na
dunavskoj obali - pred kojim su ukotvljeni (austrijski ?)
ratni brodovi, Donji grad, oko kojeg su bedemi, sa izuzetkom
dela oko kule Nebojše gde se umesto bedema nalaze <A HREF="../sad/term_39.htm" target="gl">
palisade</A>
. U
Donjem gradu je nekoliko velikih (vojnih) građevina i jedna
džamija. Prostor Gornjeg grada je gusto naseljen. Sasvim
desno je naselje na savskoj padini utvrđeno <A HREF="../sad/term_39.htm" target="gl">
palisadama</A>
.
Između nemačkog i francuskog naslova je grb - kneževski,
na kojem je prikačen ratni krst. Grb pripada princu Karlu
Linjeu, što se vidi iz posvete na francuskom jeziku, pri dnu,
koja glasi: Posvećeno njegovoj visosti gospodinu princu Karlu
Linjeu (Charles de Ligne), kavaljeru ratnog ordena
<A HREF="../sad/vlad_15.htm" target="gl">
Marije Terezije</A>
, potpukovniku inžinjerijskog korpusa njegovog
veličanstva Josifa, Kralja Austrije (S. M. J. R. A.).
<P><B>Crtač: </B>Mančini (Mancini)
<P><B>Izdavač: </B>&quot;Artaria&quot;
<P><B>Period: </B>avgust 1789. god.
<P><B>Mesto: </B>Beč
<P><B>Predmet: </B>gravira
<P><B>Tehnika: </B><A HREF="../sad/bak.htm" target="gl">
bakrorez</A>

<P><B>Materijal: </B>papir
<P><B>Dimenzije otiska: </B>45,7 x 33,3 cm
<P><B>Dimenzije lista: </B>59 x 43,5 cm
<P><B>Legenda: </B>Tekst je na nemačkom i francuskom jeziku.
<P><B>Odrednice: </B><A HREF="../sad/pang.htm" target="gl">
panorama</A>

<P><B>Pododrednice: </B>panorama Beograda
<P><B>Inventarski broj: </B>GI1/2019
<P><B>Nabavka: </B>otkup od Marice Memedović, Beograd
</BODY>
