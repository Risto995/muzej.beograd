<HTML><BODY BACKGROUND="../../poz.jpg">
<CENTER><B><FONT SIZE=+1>PUT HABZBURŠKE VOJSKE OD FUTOGA DO BEOGRADA I OPSADA 1717. GODINE<BR>
</FONT></B></CENTER>
<P>Na graviri je predstavljena i karta i ratna scena i panorama.
Na karti je ucrtan put carske armije od koncentracionog
zborišta kod Futoga do Beograda, koji je trebalo opsesti i
zauzeti. Pored trase puta na karti je prikazana i scena bitke
kod Beograda i bekstvo poraženih Turaka prema <A HREF="../sad/geo33.htm" target="gl">
Smederevu</A>
. U
dnu je izdvojena panorama Beograda u čijem se naslovu na
latinskom jeziku &quot;bellogradum ab Eugenio capitur&quot; (tj. Beograd
od <A HREF="../sad/vojl_1.htm" target="gl">
Evgenija</A>
 osvojen) krije <A HREF="../sad/term_6.htm" target="gl">
hronogram</A>
 sa godinom velike pobede
- 1717 (tj. MDCLLVVVII). Desno od panorame Beograda je detalj
iz marša carske vojske kroz močvarne terene na levoj obali
<A HREF="../sad/geo5.htm" target="gl">
Dunava</A>
. Vidi se grupa oficira na konjima i nekoliko pešaka -
inžinjeraca, koji povezanim snopovima pruća - &quot;fašinama&quot;,
osposobljavaju prolaz vojsci. U desnom gornjem uglu, kao na
razmotanom svitku, prikazan je carski ratni brod &quot;Sveti
Evgenije&quot; koji je bio angažovan u opsadi Beograda. U levom
gornjem uglu je carski grb <A HREF="../sad/vlad_8.htm" target="gl">
Habzburga</A>
, dvoglavi orao koji u
desnoj kandži drži zemljin šar, a u levoj polumesec - pobeda
nad islamom. Ispod njega je grb Kraljevine Ugarske, a sasvim
pri dnu je grb Savojskih i pod njim su turske zastave. Pored
ovih, na graviri su i grb Slavonije, neposredno iznad
panorame Beograda i grb stare Trivalije, iznad objašnjenja u
donjem desnom uglu.
<P>
Objašnjenja su sva na francuskom jeziku, u vrhu, po sredini
je kratak tekst vezan za događaje od juna do avgusta 1717.
godine. Velika legenda, dole desno, je sa 6 odrednica (A - G)
i u njoj su kratka objašnjenja puta, podizanja mostova i
<A HREF="../sad/hron_4.htm" target="gl">
same bitke avgusta 1717</A>
. Panorama pored latinskog naslova ima svoj
mali tumač sa odrednicama od 1 do 6, a ispod panorame
Beograda je tumač sa odrednicama od 12 - 18, koje se odnose
na bitku i opsadu.
<P><B>Crtač: </B>Kut. Ribro A. (Cutt. A. R.)
<P><B>Rezač: </B>Harvin Jakob (Harrewyn Jacob)
<P><B>Period: </B>21.6.-17.8.1717. god.
<P><B>Mesto: </B>Brisel
<P><B>Predmet: </B>gravira
<P><B>Tehnika: </B><A HREF="../sad/bak.htm" target="gl">
bakrorez</A>

<P><B>Materijal: </B>papir
<P><B>Dimenzije otiska: </B>56 x 28,7 cm
<P><B>Dimenzije lista: </B>60,2 x 33,1 cm
<P><B>Legenda: </B>Tekst je na francuskom jeziku.
<P><B>Odrednice: </B><A HREF="../sad/rkar.htm" target="gl">
ratna karta</A>
; <A HREF="../sad/rsc.htm" target="gl">
ratna scena</A>
; <A HREF="../sad/pang.htm" target="gl">
panorama</A>

<P><B>Pododrednice: </B>panorama Beograda; bitka kod Beograda, 1717. god.
<P><B>Inventarski broj: </B>GI1/3196
<P><B>Nabavka: </B>otkup od Antikvarnice Klare Kvercole
</BODY>
