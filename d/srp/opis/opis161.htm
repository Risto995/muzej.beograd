<HTML><BODY BACKGROUND="../../poz.jpg">
<CENTER><B><FONT SIZE=+1>PLAN BEOGRADA PO ZAVRŠETKU AUSTRIJSKE REKONSTRUKCIJE SA IZDVOJENOM SCENOM TURSKOG OPSEDANJA GRADA 1739. GODINE<BR>
</FONT></B></CENTER>
<P>U gornjem levom uglu je prikaz opsade Beograda 1739. godine
sa objašnjenjem iz kojeg saznajemo da je veliki <A HREF="../sad/term_17.htm" target="gl">
vezir</A>
 opseo
grad sa 90.000 ljudi, 200 topova i 30 <A HREF="../sad/term_23.htm" target="gl">
merzera</A>
. Ispod
objašnjenja je tumač sa odrednicama od 1 - 8, kojim su
obuhvaćeni položaji baterija topova i <A HREF="../sad/term_23.htm" target="gl">
merzera</A>
, hrišćanske
odbrambene linije i turska <A HREF="../sad/term_20.htm" target="gl">
kontravalaciona i cirkumvalaciona linija</A>

i logor između njih. Sam plan sa kompasnom ružom u
levom donjem uglu, prikazuje Beograd i tvrđavu nakon
rekonstrukcije, koju su <A HREF="../sad/vlad_8.htm" target="gl">
Habzburzi</A>
 izveli po tada
najmodernijem sistemu utvrđivanja, francuskog maršala Vobana
(Vauban, 1633-1707). Ispod ruže kompasa je kratko objašnjenje
da je tvrđava posle preuzimanja od strane Turaka,
30.8.1739. godine, razorena od strane hrišćanske vojske (što
je delimično tačno). U desnom donjem uglu je tumač sa
odrednicama od A - Z (ukupno 24 znaka) i od 1 - 12 sa tekstom
na nemačkom jeziku. Na planu su prikazani svi najvažniji
objekti u gradu i tvrđavi. Brojevima od 2 - 8 označeni su
<A HREF="../sad/term_5.htm" target="gl">
bastioni</A>
 na gradskoj odbrambenoj trasi (redom sv. Marije, sv.
Elizabete, sv. Evgenija, <A HREF="../sad/term_2.htm" target="gl">
sv. Benedikta</A>
, sv. Karla, sv. Jozefa
i sv. Leopolda). Znakom &quot;S&quot; označena je velika (Aleksandrova
ili Virtembergova) kasarna, a brojem 12 sa tačkanjem označeni
su delovi grada koji su u neprijateljskom napadu spaljeni.
Veliko ratno ostrvo je pogrešno imenovano kao Ada ciganlija
(Zigeuner Insul). Nad tumačem je figura boga Marsa sa
zastavama iza njega.
<P><B>Autor: </B><A HREF="../sad/autor_20.htm" target="gl">
Bek Elijas (Baeck Elias, 1679-1747)</A>

<P><B>Period: </B>1740-1747. god.
<P><B>Mesto: </B><A HREF="../sad/geo1.htm" target="gl">
Augzburg</A>

<P><B>Predmet: </B>gravira
<P><B>Tehnika: </B><A HREF="../sad/bak.htm" target="gl">
bakrorez</A>

<P><B>Materijal: </B>papir
<P><B>Dimenzije lista: </B>39 x 28,8 cm
<P><B>Legenda: </B>Tekst je na nemačkom jeziku.
<P><B>Odrednice: </B><A HREF="../sad/plan.htm" target="gl">
plan</A>
; <A HREF="../sad/rsc.htm" target="gl">
ratna scena</A>

<P><B>Pododrednice: </B>plan Beograda; opsada Beograda, 1789. god.
<P><B>Inventarski broj: </B>GI1/329
<P><B>Nabavka: </B>poklon od Đorđa Vajferta, Beograd
</BODY>
