<HTML><BODY BACKGROUND="../../poz.jpg">
<CENTER><B><FONT SIZE=+1>KARTA BLIŽE OKOLINE BEOGRADA<BR>
</FONT></B></CENTER>
<P>Na karti je prikazan plan Beograda i <A HREF="JavaScript:top.cont.loadInd('geo35');">
Zemuna</A>
. Naslov i tumač sa 14 odrednica (1 -
14) se nalaze u <A HREF="JavaScript:top.cont.loadInd('term_8');">
kartušu</A>
 u desnom gornjem uglu. <A HREF="JavaScript:top.cont.loadInd('term_8');">
Kartuš</A>
 je u
vidu razvijenog svitka, koji na oblačnom nebu drži u kandžama
orao (simbol rata) iza kojeg se pomalja sunce. U objašnjenju
ispod slike napomenuto je da je plan (karta) rezan na osnovu
najboljih, originalnih crteža, ali i da je žutom bojom
označen austrijski, a zelenom turski posed. U vrhu, po
sredini slike se nalazi ruža kompasa. Mada u nepovoljnoj
razmeri (1.000 <A HREF="JavaScript:top.cont.loadInd('term_11');">
aršina</A>
 je 2.000 koraka, to je 4,7 cm tj.
razmera je 1 : 31.915) <A HREF="JavaScript:top.cont.loadInd('geo35');">
Zemun</A>
, a posebno Beograd su prikazani
relativno dobro, sa odrednicama za Beograd u kojem su
označeni: grad (1), Gornji grad Beogradske tvrđave - označen
kao zamak (2), barutni magacin (3), kasarne (4), veliki bunar
u tvrđavi - poznat kolokvijalno kao &quot;Rimski bunar&quot; (5), tri
kapije (6), Donji grad - &quot;Vodena varoš&quot; (7), nova kapija -
tzv. &quot;Vodena&quot; ili &quot;Su&quot; kapija ka obali Save (8), savska
kapija - uzvodno od Vodene (9), a potom redom od Save ka
<A HREF="JavaScript:top.cont.loadInd('geo5');">
Dunavu</A>
, na varoškim utvrđenjima petrovaradinska, šabačka,
carigradska, carska i <A HREF="JavaScript:top.cont.loadInd('geo24');">
temišvarska</A>
 kapija (10-14). Van grada
uz Savu je Srpska varoš, a istočno od nje je naselje označeno
kao &quot;Karlova dolina&quot;. Oko grada je ucrtana fortifikaciona
linija <A HREF="JavaScript:top.cont.loadInd('vojl_1');">
princa Evgenija</A>
 (iz 1717. god.) sa napomenom da je
delimično očuvana. Na austrijskoj strani granice označene su
granične stražare, a na Velikom ratnom ostrvu (još uvek
podeljenom na tri manja ostrva) je označen čardak. Svi
tekstovi su na nemačkom jeziku.
<P><B>Izdavač: </B>&quot;Artaria&quot;
<P><B>Period: </B>1788. god.
<P><B>Mesto: </B>Beč
<P><B>Predmet: </B>gravira
<P><B>Tehnika: </B><A HREF="JavaScript:top.cont.loadInd('bak');">
bakrorez</A>
, kolorisan
<P><B>Materijal: </B>papir
<P><B>Dimenzije lista: </B>31,1 x 25,8 cm
<P><B>Legenda: </B>Tekstovi su na nemačkom jeziku.
<P><B>Odrednice: </B><A HREF="JavaScript:top.cont.loadInd('kart');">
karta</A>
; <A HREF="JavaScript:top.cont.loadInd('plan');">
plan</A>

<P><B>Pododrednice: </B>plan Beograda i <A HREF="JavaScript:top.cont.loadInd('geo35');">
Zemuna</A>
.
<P><B>Inventarski broj: </B>GI1/339
<P><B>Nabavka: </B>poklon od Đorđa Vajferta, Beograd
</BODY>
