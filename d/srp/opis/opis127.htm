<HTML><BODY BACKGROUND="../../poz.jpg">
<CENTER><B><FONT SIZE=+1>RATNA KARTA SA PANORAMOM BEOGRADA I OKOLINE<BR>
</FONT></B></CENTER>
<P>Skica predstavlja okolinu Beograda i <A HREF="../sad/geo35.htm" target="gl">
Zemuna</A>
 sa ušćem Tise, Begeja,
Tamiša i Save u <A HREF="../sad/geo5.htm" target="gl">
Dunav</A>
, uz okolne kanale kao što su Ervenica,
Kustoš, Karaš, Dunavc Fizel i slično, od 28. jula 1788.
godine.
<P>
Karta je samo šematski prikaz ratnog poprišta, i
sobzirom da ju je radio carski oficir (kako je potpisano) ne
podleže preteranoj tačnosti. Konkretno <A HREF="../sad/geo34.htm" target="gl">
Višnjica</A>
 (<A HREF="../sad/geo34.htm" target="gl">
Visnitza</A>
) se
nalazi istočno od Beograda u brdima daleko od <A HREF="../sad/geo5.htm" target="gl">
Dunava</A>
,
<A HREF="../sad/geo35.htm" target="gl">
Taurunum</A>
, inače antičko ime <A HREF="../sad/geo35.htm" target="gl">
Zemuna</A>
, se nalazi oko Rume, Bosut
utiče u Savu s juga nizvodno od Šapca i slično. No, karta je
sjajno opremljena. U vrhu desno je orao sa munjama kao simbol
rata i pobede. U dnu, sleva, ispod razmernika je panorama
Beograda (onakav kakav je bio sredinom XVII veka), a na njega
orao šalje munje ustoličen na hrpi turskih leševa. Nasuprot
orlu je bog Mars sa štitom (na kojem je carski grb!) i mačem
u ruci okružen turskim stegovima i <A HREF="../sad/term_51.htm" target="gl">
tugovima</A>
, a pod njegovim
nogama je oružje. Sasvim desno u uglu je <A HREF="../sad/term_8.htm" target="gl">
kartuš</A>
, nad kojim
je turban i u njemu tumač, za panoramu sa 5 odrednica na
nemačkom jeziku. Uz <A HREF="../sad/term_8.htm" target="gl">
kartuš</A>
 je ruža kompasa, a strane sveta su
pomerene za 180 stepeni, pa su van okvira karte. Strane sveta
su označene dopunski, na latinskom. U gornjem levom uglu
u okruglom medaljonu je portret sultana Abdul Hamida I, sa
napomenom da je rođen 1726. (A. H. je vladao od 1774-1789.
godine).
<P><B>Crtač: </B>nepoznati carski oficir
<P><B>Izdavač: </B><A HREF="../sad/izdav_8.htm" target="gl">
Probst Johan (Probst Johann Balthasar, 1673-1750)</A>

<P><B>Period: </B>1788. god.
<P><B>Mesto: </B><A HREF="../sad/geo1.htm" target="gl">
Augzburg</A>

<P><B>Predmet: </B>gravira
<P><B>Tehnika: </B><A HREF="../sad/bak.htm" target="gl">
bakrorez</A>
, kolorisan
<P><B>Materijal: </B>papir
<P><B>Dimenzije lista: </B>33,5 x 24,3 cm
<P><B>Legenda: </B>Tekst je na nemačkom jeziku, delimično i na latinskom.
<P><B>Odrednice: </B><A HREF="../sad/rkar.htm" target="gl">
ratna karta</A>
; <A HREF="../sad/pang.htm" target="gl">
panorama</A>

<P><B>Pododrednice: </B>panorama Beograda
<P><B>Inventarski broj: </B>GI1/154
<P><B>Nabavka: </B>poklon od Đorđa Vajferta, Beograd
<P><B>Napomena: </B>Negativ predstavlja samo detalj sa gravire.
</BODY>
