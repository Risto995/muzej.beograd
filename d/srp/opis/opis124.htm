<HTML><BODY BACKGROUND="../../poz.jpg">
<CENTER><B><FONT SIZE=+1>VAJGELOV PLAN BEOGRADA<BR>
</FONT></B></CENTER>
<P>Predstavljeno je stanje mesta i okoline i plan
Beograda, odnosno Grčkog belog
grada, na stavama <A HREF="../sad/geo5.htm" target="gl">
Dunava</A>
 i Save, a koji je uz Božju podršku
hrišćanskom oružju oslobođen Turaka. Naslov je na nemačkom
jeziku i nalazi se u <A HREF="../sad/term_8.htm" target="gl">
kartušu</A>
 u gornjem levom uglu,
oblikovanom u vidu horizontalnog svitka.
Plan prikazuje Beograd u oštrom luku koji čine tokovi Save i
<A HREF="../sad/geo5.htm" target="gl">
Dunava</A>
. Na planu su tekstom označeni mostovi preko Save i
<A HREF="../sad/geo5.htm" target="gl">
Dunava</A>
 (ostali posle opsade 1717. godine), putevi za Osijek,
<A HREF="../sad/geo24.htm" target="gl">
Temišvar</A>
 i <A HREF="../sad/geo33.htm" target="gl">
Smederevo</A>
, unutrašnje utvrđenje Gornjeg grada
(Das Schloss) i dunavsko pristanište, nizvodno od kule
Nebojše u kojem &quot;se brodovi mogu bezbedno smestiti&quot;. Plan je
snabdeven sa 7 odrednica (A - G) sa tumačem koji je pandan
naslovu, takođe u obliku svitka  i na nemačkom jeziku.
Označeni su: A) Donji grad ili Vodena varoš, B) &quot;Gornji&quot; grad
obzidan starim zidom, ustvari to je severozapadni cvinger,
C) Stara i obnovljena tvrđava - ustvari Gornji grad, a
atribut &quot;obnovljen&quot; se odnosi na dograđeni hornverk (dvorogi
<A HREF="../sad/term_5.htm" target="gl">
bastion</A>
) urađen u periodu 90-tih godina XVII veka po
planovima Venecijanca Kornara, D) severoistočni cvinger, E)
Srpska varoš (Reittens Stadt - očito pogrešno, trebalo bi
Ratzen - <A HREF="../sad/geo16.htm" target="gl">
Rašani</A>
, Rašanska), F) Pašin konak u Donjem gradu i
G) <A HREF="../sad/term_20.htm" target="gl">
cirkumvalaciona linija</A>
 <A HREF="../sad/vojl_1.htm" target="gl">
Evgenija Savojskog</A>
 oko grada.
Desno gore je ruža kompasa. Razmer cca 1 : 5.000.
<P><B>Rezač: </B><A HREF="../sad/rezac_9.htm" target="gl">
Vajgel Johan Kristof (Weigel Johann Christoph, ?-1726)</A>

<P><B>Period: </B>1717. god.
<P><B>Mesto: </B>Nirnberg
<P><B>Predmet: </B>gravira
<P><B>Tehnika: </B><A HREF="../sad/bak.htm" target="gl">
bakrorez</A>
, kolorisan
<P><B>Materijal: </B>papir
<P><B>Dimenzije lista: </B>42 x 33,7 cm
<P><B>Legenda: </B>Tekst je na nemačkom jeziku.
<P><B>Odrednice: </B><A HREF="../sad/plan.htm" target="gl">
plan</A>

<P><B>Pododrednice: </B>plan Beograda
<P><B>Inventarski broj: </B>GI1/316
<P><B>Nabavka: </B>poklon od Đorđa Vajferta, Beograd
<P><B>Napomena: </B>Prema tuđim primercima i literarnim podacima veličina
originalnog lista bi trebalo da je minimum 47 x 38 cm.
</BODY>
