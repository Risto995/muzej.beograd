<HTML><BODY BACKGROUND="../../poz.jpg">
<CENTER><B><FONT SIZE=+1>DVE SLIKE IZ OPSADE BEOGRADA 1688. GODINE<BR>
</FONT></B></CENTER>
<P>Predstavljen je izgled slavnog grada i glavnog prelaza Grčkog (u smislu
pravoslavnog) Vajsenburga, odnosno Beograda.
<P>
Gravira je podeljena na dva odvojena, tematski vezana dela. U
gornjem, nešto manjem delu, prikazana je panorama Beograda,
gledanog sa severa preko <A HREF="../sad/geo5.htm" target="gl">
Dunava</A>
, sa rasporedom opsadne vojske
oko grada. Jasno su istaknuti objekti u Beogradu, Gornjem i
Donjem gradu: unutrašnje utvrđenje, ulaz u pristanište, kula
mlinarica na Savi, na kojoj je pontonski most identifikovan
kao turski (?). U gornjem desnom uglu je <A HREF="../sad/term_8.htm" target="gl">
kartuš</A>
 (u vidu
lovorovog venca) sa posvetom <A HREF="../sad/vlad_17.htm" target="gl">
Maksimilijanu Bavarskom</A>
, uz
navođenje kompletne njegove vladarske titule. U levom uglu
je istovetan <A HREF="../sad/term_8.htm" target="gl">
kartuš</A>
 sa likom <A HREF="../sad/vlad_17.htm" target="gl">
Maksimilijana Bavarskog</A>
 (dr
Rajko Veselinović je mišljenja da je u pitanju lik cara
<A HREF="../sad/vlad_11.htm" target="gl">
Leopolda I Habzburškog</A>
, što se ni najmanje ne slaže sa
tekstom desnog <A HREF="../sad/term_8.htm" target="gl">
kartuša</A>
, a lik više odgovara nadvojvodi
Bavarske). U donjem levom uglu je kompasna ruža, a zdesna u
izdvojenom kvadratu (6,3 x 6,3 cm) koji delom ulazi u donju
sliku, prikazan je šematski plan Beogradske tvrđave uz
naslov &quot;Belgrad Ichonographice&quot; a sam Gornji grad je označen
kao Zamak (Schloss).
<P>
Donja scena prikazuje panoramu Beograda gledanog sa južne,
kopnene strane uz raspored pešadije i konjice (sa imenima
komandanata) i trenutak odlučnog juriša za
<A HREF="../sad/hron_2.htm" target="gl">
zauzimanje grada 6.9.1688. godine</A>
. U oba donja ugla je tumač sa 11 slovnih
odrednica (A - L) na nemačkom jeziku.
<P><B>Period: </B>1688. god.
<P><B>Predmet: </B>gravira
<P><B>Tehnika: </B><A HREF="../sad/bak.htm" target="gl">
bakrorez</A>

<P><B>Materijal: </B>papir
<P><B>Dimenzije lista: </B>34,5 x 40,7 cm
<P><B>Legenda: </B>Tekst je na nemačkom jeziku.
<P><B>Odrednice: </B><A HREF="../sad/pang.htm" target="gl">
panorama</A>
; <A HREF="../sad/rsc.htm" target="gl">
ratna scena</A>

<P><B>Pododrednice: </B>panorama Beograda; opsada Beograda, 1688. god.
<P><B>Inventarski broj: </B>GI1/1415
<P><B>Nabavka: </B>poklon od Đorđa Vajferta, Beograd
</BODY>
