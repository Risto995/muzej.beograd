<HTML><BODY BACKGROUND="../../poz.jpg">
<CENTER><B><FONT SIZE=+1>DVE SCENE IZ OPSADE I OSVAJANJE BEOGRADA 1688. GODINE<BR>
</FONT></B></CENTER>
<P>Gravira je kombinacija dve ratne scene, postavljene jedna
iznad druge, s napomenom da strogo hronološki, donja scena
prethodi gornjoj. U gornjoj sceni je prikazan Beograd u
trenutku završnog juriša opsadne vojske i <A HREF="JavaScript:top.cont.loadInd('hron_2');">
zauzimanja grada 6.9.1688. godine</A>
.
Na donjoj sceni je prikazano forsiranje
Save u visini Ade Ciganlije, stvaranje mostobrana i neuspeli
pokušaj turske vojske da opsađivače potisnu na polazne
položaje na levoj obali Save. U obe scene, u levom donjem
uglu je i figura glavnokomandujućeg opsadne vojske
<A HREF="JavaScript:top.cont.loadInd('vlad_17');">
Maksimilijana Emanuela Bavarskog</A>
. Gravira je opremljena sa 17
slovnih i brojčanih odrednica, no tumač je verovatno bio na
posebnom listu koji je izgubljen tokom vremena, ili je ostao
u albumu ( možda u knjizi) iz kojeg je list iscepljen.
Naslovi su upisani tušem naknadno i to za gornju scenu: 1688,
osvajanje Beograda od carske vojske pod komandom izbornog
kneza Bavarske, a za donju scenu: 1688. Prelaz carske vojske
preko Save na tursku obalu. Oba teksta su na francuskom
jeziku.
<P><B>Crtač: </B>Valdtman Johan Josif (Waldtman Johann Joseph)
<P><B>Izdavač: </B>Kraus Johan Ulrih (Kraus Johann Ulrich)
<P><B>Period: </B>1688. god.
<P><B>Mesto: </B><A HREF="JavaScript:top.cont.loadInd('geo1');">
Augzburg</A>
 (?)
<P><B>Predmet: </B>gravira
<P><B>Tehnika: </B><A HREF="JavaScript:top.cont.loadInd('bak');">
bakrorez</A>

<P><B>Materijal: </B>papir
<P><B>Dimenzije otiska: </B>19,8 x 32,5 cm
<P><B>Dimenzije lista: </B>20 x 36,2 cm
<P><B>Legenda: </B>Tekst je na francuskom jeziku.
<P><B>Odrednice: </B><A HREF="JavaScript:top.cont.loadInd('rsc');">
ratna scena</A>

<P><B>Pododrednice: </B>osvajanje Beograda, 1688. god.
<P><B>Inventarski broj: </B>GI1/3167
<P><B>Nabavka: </B>otkup od Antikvarnice Klare Kvercole, Rim
</BODY>
