<HTML><BODY BACKGROUND="../../poz.jpg">
<CENTER><B><FONT SIZE=+1>IZGLED BEOGRADA U 13 SLIKA OD 1869-1882. GODINE<BR>
</FONT></B></CENTER>
<P>Veliki litografisani list sadrži 13 izgleda
Beograda, opštih i pojedinačnih. Svi izgledi se nalaze u
zajedničkom ramu (46,5 x 31,8 cm), a svoj pojedinačni ram, samo
izvučen tanjom linijom imaju svi izgledi ponaosob, tako da
centralni, ujedno jedini, je većeg formata (22,3 x 15,1 cm),
a ostalih 12 je u istom formatu (11,1 x 7,3). Središnji,
veliki izgled ima legendu samo na srpskom jeziku, a svi
ostali su sa legendama na srpskom (iznad slike) i francuskom
i nemačkom jeziku (ispod slike).
Između srpskog i nemačkog naslova Beograd - Belgrad je grb
Kneževine Srbije.
<P>
01. Centralni izgled (potpis: Grad Beogradski) prikazuje
panoramu Beogradske tvrđave, gledano preko Save na kojoj je
u uzvodnoj plovidbi parni brod - &quot;<A HREF="JavaScript:top.cont.loadInd('geo35');">
Semlin</A>
&quot; (tj. <A HREF="JavaScript:top.cont.loadInd('geo35');">
Zemun</A>
) i
nekoliko teretnih lađa. Ostali izgledi, po redovima, kojih
je 4 i to sleva nadesno su:
<P>
02. Panorama beogradskog pristaništa ispred kojeg je parni
brod, nečitljivog imena, koji vuče natovarenu baržu.
<P>
03. Izgled starog konaka, u Ulici srpskih vladara, koji je
srušen posle prevrata 1903. godine. Legenda: &quot;Knjažeski
konak&quot;, na sva tri pomenuta jezika. Zgrada je inače, podignuta
oko 1840. godine, autor je nepoznat, a od Stojana Simića je
otkupljena za dvor <A HREF="JavaScript:top.cont.loadInd('vlad_19');">
kneza Aleksandra Karađorđevića</A>
.
<P>
04. Knez Mihailova ulica, ugao sa Ulicom Vuka Karadžića, u
srednjem planu je <A HREF="JavaScript:top.cont.loadInd('term_19');">
Delijska</A>
 česma, kasnije izmeštena odatle.
Legenda je trojezična - Knjaz Mihajla ulica.
<P>
05. Zgrada današnjeg Rektorata Univeziteta u Beogradu,
poznata pod nazivom Velika škola, ali najčešće znana kao
<A HREF="JavaScript:top.cont.loadInd('znaml_1');">
Kapetan Mišino</A>
 zdanje. Zgradu je 1863. godine projektovao
<A HREF="JavaScript:top.cont.loadInd('znaml_20');">
arhitekta Jan Nevole</A>
, a <A HREF="JavaScript:top.cont.loadInd('znaml_1');">
Miša Anastasijević (kapetan Miša)</A>
 ju
je poklonio svom narodu. Legenda je na tri jezika - Velika
škola.
<P>
06. Narodno pozorište na Trgu republike, rad je
<A HREF="JavaScript:top.cont.loadInd('znaml_3');">
arhitekte Aleksandra Bugarskog</A>
 iz 1869. godine. Legenda je na tri
jezika - Narodno pozorište.
<P>
07. Hotel Pariz, <A HREF="JavaScript:top.cont.loadInd('term_52');">
Terazije</A>
 27, rad je nepoznatog autora.
Podignut je između 1866-1869. godine. Hotel je srušen 1948.
godine kada je raščišćen teren za gradnju nove zgrade na tom
placu. Legenda je na tri jezika - Gostionica kod Pariza (na
srpskom), a hotel Pariz (na francuskom i nemačkom jeziku).
<P>
08. Voznesenska crkva, na uglu Ulice <A HREF="JavaScript:top.cont.loadInd('vlad_20');">
kneza Miloša</A>
 i Narodnog
fronta. Rad se pripisuje arhitekti Ristiću, a podignuta je
1863. godine. Legenda je na tri jezika - Voznesenska crkva.
<P>
09. Knez Mihailova 48, hotel braće Krstić, rad je nepoznatog
autora krajem 60-tih godina prošlog veka. Interesantno, je da se u
velikom radu dr Divne Đurić Zamolo (Hoteli i kafane XIX veka
u Beogradu)  pomenuti ugostiteljski objekat imenuje kao
&quot;Krstićeva kafana&quot;. Legenda je - Gostionica braće Krstić
(na srpskom) i hotel Braće Krstić (na francuskom i nemačkom
jeziku).
<P>
10. Vojna akademija, <A HREF="JavaScript:top.cont.loadInd('vlad_20');">
kneza Miloša</A>
 29, na uglu sa Nemanjinom
ulicom, rad <A HREF="JavaScript:top.cont.loadInd('znaml_20');">
arhitekte Jana Nevole</A>
, podignuta je 1850.
godine. Prema projektu arhitekte Danila Vladisavljevića na
zgradi je posle Prvog svetskog rata dograđen još jedan
sprat. Srušena je u bombardovanju Beograda 6.4.1941.
godine. Legenda je na sva tri jezika - Vojna akademija.
<P>
11. Varoška bolnica u Džordža Vašingtona ulici br. 14,
završena je 1868. godine, a pripisuje se arhitekti Jovanu
Frenclu. Zgrada je poznata (najčešće se tako zove) kao Očna
klinika. Danas je u njoj sedište Srpskog lekarskog društva i
Muzej srpske medicine. Legenda je na sva tri jezika - Varoška
(gradska) bolnica.
<P>
12. Konak <A HREF="JavaScript:top.cont.loadInd('vlad_20');">
kneza Miloša</A>
 u Topčideru, sagrađen je 1834. godine a
delo je neimara <A HREF="JavaScript:top.cont.loadInd('znaml_26');">
Hadži Nikole Živkovića</A>
. U njemu je danas
stalna postavka Istorijskog muzeja Srbije pod naslovom
&quot;Srpska revolucija 1804-1815. godine&quot;. Legenda je na sva tri
jezika - Letnjikovac <A HREF="JavaScript:top.cont.loadInd('vlad_20');">
kneza Miloša</A>
 u Topčideru.
<P>
13. Vajfertova pivara, u Bulevaru vojvode Putnika broj 1,
sagrađena je pre 1880. godine, rad je nepoznatog autora.
Danas je tu centralni pogon i uprava Beogradske industrije
piva. Legenda je na sva tri jezika - Parna pivara Đ.(orđa)
Vajferta.
<P>
Vilhelm Kin je pored ovog velikog lista izdao i mali album
izgleda Beograda (u formatu 11,1 x 7,3 cm), sa tvrdim
kartonskim koricama u zlatotisku i naslovom &quot;Beograd -
Belgrad&quot;, s tim da je u istom formatu (11,1 x 7,3 cm ) i
centralni izgled, ali je zato jedan (pojedinačni) izgled -
Hotel braće Krstić izbačen, zasigurno zbog sujeverja, da ne
bude trinaesti.
<P><B>Autor: </B>Vilhelm Kin (Wilhelm K�n)
<P><B>Period: </B>1869-1882. god.
<P><B>Mesto: </B>Beograd
<P><B>Predmet: </B>gravira
<P><B>Tehnika: </B><A HREF="JavaScript:top.cont.loadInd('lit');">
litografija</A>
 (litograf. kreda)
<P><B>Materijal: </B>papir
<P><B>Dimenzije otiska: </B>62,5 x 44,5 cm
<P><B>Dimenzije lista: </B>62,5 x 44,5 cm
<P><B>Legenda: </B>Tekst je na srpskom, francuskom i nemačkom jeziku.
<P><B>Odrednice: </B><A HREF="JavaScript:top.cont.loadInd('pang');">
panorama</A>

<P><B>Pododrednice: </B>panorama Beograda; Stari konak; Knez Mihailova ulica; Hotel
Pariz; konak; ulica; česma; zdanje; škola; pozorište;
hotel; crkva
<P><B>Inventarski broj: </B>GI1/3891
<P><B>Nabavka: </B>otkup od Milice Marković, Beograd
</BODY>
