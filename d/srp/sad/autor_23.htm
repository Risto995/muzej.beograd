<HTML>
<meta charset="utf-8">
<BODY BACKGROUND="../../poz.jpg">
<P>
<FONT SIZE=+1>Ortelius Abraham (Ortelius Abraham, 1527-1598)</FONT>
<FONT SIZE=-1>
<P>
Čuveni kartograf iz Antverpena. Uradio je kartu sveta na 8 listova (1564),
kartu Egipta itd. Maja 1570. izašlo je njegovo najvažnije delo
&quot;Theatrum orbis terrarum&quot;. Iste godine je imalo četiri izdanja na latinskom
jeziku, do 1612. ovo delo je doživelo 16 izdanja na latinskom, 2 izdanja
na holandskom, 5 izdanja na nemačkom, 6 na španskom i 2 na italijanskom
jeziku. Sa 20 godina uz sestrinu pomoć, sa priličnim uspehom ulazi u posao
kao prodavac karata i gravira i kolorista. Već 1575. postaje kartograf
Filipa II (sina španskog kralja Karla V), putuje po Evropi i stiže u
London, u kojem pomaže Viljemu Kamdenu (Camden) da izda svoj rad
&quot;Britania&quot; (1586). Bio je sjajno školovan zanatlija, izdao je nekoliko
različitih karata (kompilacije), no kruna njegovog rada je &quot;Theatrum Orbis
Terrarum&quot;, u tada čuvenoj štampariji  Kristofera Plantina. Delo u svom
originalnom izdanju sadrži 70 karata, od čega kartu sveta, 4 karte
kontinenata, 3 karte (regionalne) Afrike, 6 karata Azije i masu karata
Evrope. U prvom izdanju su korišćena dela 87 saradnika, a u izdanju iz 1603. godine
čak 183 saradnika.  To je prvi moderni, bogato ilustrovani atlas, sa veoma
visokim umetničkim standardom.
Od 1579. godine Ortelius mu priključuje i zbirku starih karata pod
naslovom &quot;Paregon Theatri&quot;.  Njegovo delo se objavljuje i posle njegove
smrti kao &quot;Ortelius redivivus et continuatus&quot;.
</FONT><FONT SIZE=-2>
<A NAME="veza168"><P></A>
<IMG SRC="../../gravira.gif"> 
<A HREF="JavaScript:top.cont.chRec(168,3,'','');">
PANORAMA I RATNA SCENA ZAUZIMANJA BEOGRADA 1521. GODINE</A>
</BODY></HTML>
