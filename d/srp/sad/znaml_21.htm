<HTML>
<meta charset="utf-8">
<BODY BACKGROUND="../../poz.jpg">
<P>
<FONT SIZE=+1>Obradović Dositej (Čakovo 1739 - Beograd 1811),</FONT>
<FONT SIZE=-1>
srpski prosvetitelj.
<P>
Kršteno ime mu je Dimitrije, ostavši rano bez roditelja, živi kod tetke,
pa jedno vreme u <A HREF="JavaScript:top.cont.loadInd('geo24');">
Temišvaru</A>
 izučava kapamadžijski zanat. Odlazi u manastir
Hopovo, potom u Zagreb nameran da završi bogosloviju, ali odbija da se
pounijati. Vladika plaški (Plaško u Gorskom kotaru) ga šalje u Dalmaciju,
a on nemirna duha stiže do Boke (tu ga je Stanjevićima vladika Vasilije
zapopio), potom u Zadar, Trst da bi u Haleu (Hale u Nemačkoj) stupio na
univerzitet. Univerzitetsko školovanje nastavlja u Lajpcigu u kojem štampa
(1783) Život i priključenija, potom Savete zdravog razuma. Posle toga
odlazi u Francusku, pa u London u kojem boravi 6 meseci i za to vreme je
naučio engleski. Po povratku u Lajpcig izdaje (1788) Basne sa naravoučenijima.
Privremeno se smiruje u srpskoj koloniji u Trstu, a 1803. mu izlazi knjiga
Etika ili moralna filozofija. U Srbiju, u Beograd, dolazi 1807, i postaje
nastavnik <A HREF="JavaScript:top.cont.loadInd('vlad_18');">
Karađorđevom</A>
 sinu, a potom član Saveta i <A HREF="JavaScript:top.cont.loadInd('term_41');">
popečitelj</A>
 (ministar)
prosvete. Umro je u tekiji (na uglu Zmaja od Noćaja i Višnjićeve ulice),
3.4.1811. Po smrti mu je sva imovina rasprodata.
</FONT><FONT SIZE=-2>
<A NAME="veza204"><P></A>
<IMG SRC="../../gravira.gif"> 
<A HREF="JavaScript:top.cont.chRec(204,3,'','');">
PORTRET DOSITEJA OBRADOVIĆA</A>
</BODY></HTML>
