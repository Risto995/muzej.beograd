<HTML>
<meta charset="utf-8">
<BODY BACKGROUND="../../poz.jpg">
<P>
<FONT SIZE=+1>Milutinović Sima - Sarajlija (Sarajevo 1791 - Beograd 1848),</FONT>
<FONT SIZE=-1>
književnik.
<P>
Književni pseudonim mu je Čubro Čojković (Čubro ga je nazvao predsednik Senata
zbog malenih ušiju za vreme boravka u Crnoj Gori, a Čojković je uzeo sam, kao
atribut hrabra i poštena čoveka).
Otac mu se preselio u <A HREF="JavaScript:top.cont.loadInd('geo35');">
Zemun</A>
, u kojem Sima pohađa grčku školu, potom je u
Sremskim Karlovcima u gimnaziji iz koje je, zajedno sa Dimitrijem
Davidovićem, isključen tako da školovanje završava u Segedinu i 1809.
dolazi u Srbiju. Radi kao pisar u Savetu. Po <A HREF="JavaScript:top.cont.loadInd('znaml_21');">
Dositejevoj</A>
 smrti (1813)
je jedno vreme učitelj u Velikoj školi, a pred slom <A HREF="JavaScript:top.cont.loadInd('hron_8');">
ustanka</A>
 se bori
na Drini u četi Zeke Kapetana. Posle kratkog izbeglištva vraća se u Srbiju
i <A HREF="JavaScript:top.cont.loadInd('hron_9');">
Drugi ustanak</A>
 dočekuje u Valjevu, priključuje se i u bici na Dublju
biva ranjen. Radi kao pisar u Narodnoj kancelariji, no po pogubljenju
Petra Molera i Radiča Petrovića beži iz Srbije niz <A HREF="JavaScript:top.cont.loadInd('geo5');">
Dunav</A>
, hvataju ga i u
Vidinu robija 15 meseci. U Crnu Goru stiže kao učitelj budućeg vladike
Petra II, 1827, a potom je član delegacije koja sa Milošem na čelu ide u
Carigrad (1835). Konačno od 1842. je sekretar u Ministarstvu prosvete.
Objavio je mnogo dela: Trojesestarstvo, poemu Srbijanka, Istoriju Crne Gore,
Pjevanja crnogorska i hercegovačka. Srpska omladina u <A HREF="JavaScript:top.cont.loadInd('geo3');">
Budimu</A>
 ga je ovenčala
lovorovim vencem kao &quot;Narodnog pesnika&quot;. Njegoš mu je posvetio Luču
mikrokozma, a povodom njegove smrti objavio Sprovod prahu S. Milutinovića.
<A HREF="JavaScript:top.cont.loadInd('vlad_20');">
Miloš Obrenović</A>
 ga je postavio za svojevrsnog državnog istoričara i on
objavljuje Istoriju Srbije.
</FONT><FONT SIZE=-2>
<A NAME="veza198"><P></A>
<IMG SRC="../../gravira.gif"> <IMG SRC="../../muz.gif"> 
<A HREF="JavaScript:top.cont.chRec(198,3,'muz7','');">
PORTRET SIME MILUTINOVIĆA - SARAJLIJE</A>
</BODY></HTML>
